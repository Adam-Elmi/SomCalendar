![SomCalendar](./public/assets/SomCalendar.png)
**SomCalendar** waa maktabad aan ku sameeyey JavaScript, ujeedadeeduna tahay in la abuuro kalandar ama taariikh-tirsi diiradda saaraya xusida taariikhda Soomaalida, xilliyada, iyo waqtiyada muhiimka ah ee bulshada Soomaaliyeed. Sida la wada ogyahay, kalandarada aynu badanaa isticmaalno ma xusaan maalmaha muhiimka inoo ah, taas oo ka dhigaysa in si fudud loo iloobo xusaska iyo dhacdooyinka muhiimka ah.

Sababtaas awgeed, waxaan isweydiiyey: *"Maxaa diiday in aad sameysid maktabad ka caawisa arrintaas?"* Haddaba, **SomCalendar** waxay u fududaynaysaa dadka Soomaaliyeed in ay helaan taariikh-tirsi si gaar ah ugu habboon dhaqankooda, diintooda, iyo taariikhdooda. Taas ayaana sababtay in aan hirgeliyo mashruucan. 

Waxaa ka mid ah adeegyada ay bixiso:
- Taariikhaha Soomaalida ee muhiimka ah.
- Xusaska diimeed iyo dhaqan.
- Xilliyada waxbarasho ama fasaxyada. 

Waxaa loo qorsheeyey in ay noqoto mid fudud oo la is dhexgelin karo barnaamijyada casriga ah.